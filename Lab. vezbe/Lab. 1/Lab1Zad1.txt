Java lab 1 - Grupa 1

Na programskom jeziku Java kreirati aplikaciju za rad sa porukama. U paketu
korespondencija Implementirati klase za rad sa SMS porukama, mejlovima i chat
porukama. Sve tri klase treba da implementiraju interfejs Poruka sa tri metoda:
validiraj, ispiši i arhiviraj. Metod validiraj vraća dužinu teksta poruke ukoliko je
poruka validna, odnosno -1 ukoliko je poruka nevalidna. SMS je nevalidan ako
broj telefona primaoca ima manje od 9 cifara, mejl je nevalidan ukoliko adresa
primaoca nema karakter @ (za proveru se može iskoristiti metod contains klase
String), a chat poruka je nevalidna ukoliko je tekst poruke prazan (dužina stringa
je 0). Metod ispiši ispisuje sadržaj poruke na ekran, a metod arhiviraj upisuje
sadržaj poruke u tekstualni fajl. Ime fajla je za SMS broj primaoca, za mejl je
adresa do znaka @ ali bez tog znaka (za ovo se može iskoristiti metod split iz
klase String), a za chat poruku je username primaoca (na svaki naziv treba dodati
ekstenziju ".txt"). Svi tipovi poruka treba da implementiraju i fabrički interfejs
Comparable parametrizovan interfejsom Poruka. Izvan paketa implementirati
generičku klasu Telefon parametrizovanu generičkim tipom T ograničenim
interfejsom Poruka. Klasa Telefon čuva poruke u objektu tipa ArrayList, a koji je
parametrizovan generičkim tipom klase Telefon i ima metod dodajPoruku koji
dodaje poruku u listu, metod zavediRed koji sortira listu poruka prema dužini
tela poruke i metod pročitajPoruku. Metod pročitajPoruku čita poruku iz liste,
štampa njeno telo na ekran i upisuje ga u tekstualni fajl zovući odgovarajuće
metode poruke. Ovaj metod svaki put čita sledeću poruku iz liste poruke, počev
od poslednje unazad. Svaki poziv metoda čita jednu poruku, sve dok u listi ima
poruka. Svaki put kad metod pročita poruku vratiće 1, a kada pokuša čitanje
nakon što su sve poruke iz liste pročitane, vratiće -1. Ukoliko ovaj metod pročita
nevalidnu poruku baciće izuzetak tipa NevalidnaPoruka, definisan u paketu
izuzeci, a koji se hvata u main funkciji. U main funkciji, takođe van paketa,
kreirati po jedan objekat od sva tri tipa poruke (podatke za ove objekte učitati
sa tastature), kreirati jedan telefon, upisati poruke u telefon, sortirati ih i očitati
jednu po jednu. Ukoliko se koristi klasa Scanner, u nekim situacijama je potrebno
dodati jedan prazan poziv funkcije nextLine da apsorbuje pritisak na taster Enter
kako sledeći unos ne bi bio ometen. Prilikom svakog čitanja poruke
inkrementirati lokalni brojač poruka, i nakon čitanja vrednost brojača upisati u
binarni fajl izlaz.bin.
